---
---
Redovisning kmom02
=========================

__Vilka tidigare erfarenheter har du av MVC? Använde du någon speciell källa för att läsa på om MVC? Kan du med egna ord förklara någon fördel med kontroller/modell-begreppet, så som du ser på det?__

__Kom du fram till vad begreppet SOLID innebar och vilka källor använde du? Kan du förklara SOLID på ett par rader med dina egna ord?__

__Har du någon erfarenhet av designmönster och kan du nämna och kort förklara några designmönster du hört talas om?__

__Vilket ramverk valde du att studera manualen för och fann du något intreesant?__

__Vilken är din TIL för detta kmom?__

Jag har inga direkta erfarenheter när det kommer till MVC (Model View Controller) men efter att läst igenom artiklarna för kursmomentet samt kollat igenom en rad olika Youtube klipp känns det betydligt mycket bättre. Tror jag har greppat denna del nu hur man arbetar efter en Model, View och Controller, det som var lite oklart förra kursmomentet känns bra nu. Det som jag framförallt tänker och ser träda fram i kod samt filstruktur som vi jobbat med är en bra och tydlig struktur och det tror jag är den främsta fördelen med MVC. Dels underlättar strukturen för en själv men då ramverk oftast används av andra utvecklare så underlättar det även för dem.

Känner att jag kollat på SOLID principerna tidigare, har säkerligen funnits som läsmaterial för någon tidigare kurs. Jag har nu kollat igenom bra många olika "guider" för hur SOLID principerna fungerar. Många känns svåra att hänga med på framför allt kodnings exempel för dem olika principerna. Den jag fann förklarade det hela bra för mig och fick mig att förstå åtminstone mycket av vad som uppläsaren pratade om är denna:

https://www.youtube.com/playlist?list=PLrIm-p2rpV0EMU_OsbH8RekBNp9buhsr-

Det är en videoserie med en video för varje SOLID princip. Här får man både veta vad varje princip egentligen står för samt vilka fördelar det finns med principerna. Varje princip har även kod exempel vilka är enkla att förstå och följa.

I det stora hela känner jag att SOLID principerna egentligen ligger till grund för att få en gemensam bra struktur i kod för utvecklare. Genom att följa dem olika principerna så blir koden helt enkelt mer "SOLID" och vid små ändringar i kod finns det betydligt mindre risk för fel. Det jag glömde nämna ovan är att MVC även underlättar för testning utav kod, och det känns även som att SOLID principerna bidrar till enklare testning.

När det kommer till designmönster läste jag igenom phptherightways angående detta. Känner igen dem flesta där förutom Strategy. De övriga har vi på ett eller annat sätt jobbat med genom kursernas gång. Har dock svårt att förklara rätt upp och ner vad dem olika designmönstrena gör har väl mestadels att göra med alla olika termer som nämnts samt att jag kanske inte har full koll på hur interfaces fungerar.

Factory Design Pattern:
Som namnet lyder fungerar detta design pattern lite som en fabrik vilken låt oss säga fokuserar på att göra möbler. Vi har en klass som helt enkelt håller all funktionalitet för att göra en möbel. Men låt oss säga att vi behöver olika möbler med olika mått, det är här fabriken kommer till användning. Fabriken sköter helt enkelt skapandet av dessa olika objekt man vill skapa. Även fast det är svårt att förklara så känns det som i stora drag att det är ungefär så här det fungerar.

Singleton Design Pattern:
Detta design pattern ser till att man inte initierar mer än ett objekt av en klass. Låt oss säga en databas anslutning. Där vill man inte att det ska råka vara kanske 3 databas anslutningar instantierade.

När det kommer till ramverk valde jag att kolla lite på Symfony och det mesta som jag såg där känns igen så som route, controller, view(template) hantering. Valde att inte gå in djupare men det var en bra och enkel dokumentation där man lätt hittar vad man söker.

Det jag framför allt tar med mig från detta kursmoment, är hur man håller var sak på rätt ställe med modell och kontroller. Kontrollen ska helt enkel bara sköta jobbet mellan modell och views.
